{.figure}

Τα Linux είναι σίγουρα ένα από τα πιο δημοφιλή λειτουργικά συστήματα ειδικά σε προγραμματιστές και χρήστες υπολογιστών που επιθυμούν να ρυθμίζουν το σύστημα όπως εκείνοι θέλουν και τους ικανοποιεί. Βασισμένο στο λειτουργικό σύστημα Unix, δημιουργήθηκε από τον Linus Torvalds και το 1991 κυκλοφόρησε η πρώτη του έκδοση δωρεάν που μαζί της δινόταν ο πηγαίος κώδικας έτσι ώστε οποιοσδήποτε είχε γνώση πάνω σε κώδικα να μπορούσε να τον βελτιώσει ή να τον προσαρμόσει στις δικές του απαιτήσεις. Αυτό που το κάνει να ξεχωρίζει από τα υπόλοιπα λειτουργικά συστήματα όπως Wndows και Mac OS είναι ότι ο πυρήνας του Linux και οι εφαρμογές του εξελίσσονται από κοινότητες χρηστών αφού πρόκειται για ελεύθερο και ανοικτού κώδικα λογισμικό. [1]

{.figure}

Βάση του Linux και τον πυρήνα του είναι σχεδιασμένο το Android που χρησιμοποιούν πολλές συσκευές στις μέρες μας. Έτσι μπορεί και επικοινωνεί μία συσκευή με το λειτουργικό σύστημα. Υπάρχουν πολλές εφαρμογές που επιτρέπουν την εγκατάσταση και ρύθμιση μιας Linux διανομής. Η εγκατάστασή της στο κινητό μπορεί να προσφέρει μία επιφάνεια εργασίας όπως αυτή ενός υπολογιστή πάντα όμως σε μικρότερη οθόνη απ' ότι το συνηθισμένο. [2]

{.figure}

Έπειτα από την πρώτη εμφάνιση του Linux, πολλοί προγραμματιστές άρχισαν να επεξεργάζονται τον πηγαίο κώδικα και να δημιουργούν νέες εκδόσεις/διανομές του λογισμικού με κάθε μία από αυτές να εξυπηρετεί σε κάτι διαφορετικό. Κάθε μία από αυτές περιλαμβάνει τον πυρήνα του Linux, το τερματικό, μια επιφάνεια εργασίας και άλλα χρήσιμα εργαλεία και εφαρμογές. Για χρήστες διαφορετικών λειτουργικών συστημάτων είναι διαθέσιμα δωρεάν προς εγκατάσταση και χρήση μέσω μίας εικονικής μηχανής (πχ. VMWare Workstation) ή dual-boot. Ο καθένας που έχει γνώση προγραμματισμού μπορεί να δημιουργήσει την δική του διανομή από την αρχή (πηγαίος κώδικας) ή τροποποιώντας μια ήδη υπάρχουσα διανομή. [3]

{.figure}

Υπάρχουν διανομές που οι περισσότεροι χρήστες επιλέγουν να χρησιμοποιούν. Κάποιες από αυτές είναι το Ubuntu που βασίζεται στο Debian, σχεδιασμένο από κοινότητα προγραμματιστών και κυρίως προορίζεται για νέους χρήστες που τυχόν θέλουν να εξοικειωθούν με ένα απλό λειτουργικό σύστημα. Αντίστοιχα, η διανομή Manjaro που είναι εξίσου απλή και βασίζεται στο Arch Linux και αποτελεί επίσης μια καλή εναλλακτική αντί Windows ή Mac OS. Tέλος, το Kali Linux που βασίζεται στο Debian και χρησιμοποιείται κυρίως για δοκιμή διείσδυσης και έλεγχο ασφάλειας. [4]

### Αναφορές

1. [Linux Wikipedia](https://en.wikipedia.org/wiki/Linux)
2. [Linux on Android](https://www.makeuseof.com/tag/how-to-linux-on-android/)
3. [Linux Distributions](https://www.suse.com/suse-defines/definition/linux-distribution/)
4. [Linux Distrowatch](https://distrowatch.com/)
